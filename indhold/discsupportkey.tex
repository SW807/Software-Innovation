\section{Diskussion af implementation af hovedscenarier}
Udtrækning af klasser af tilstande fra use cases nævnes i \citet[Afsnit 14.4, s94]{art:essence} som en metode til at finde features der skal arbejdes på i projektet.

Det at gå ind i ens use cases giver et fornuftigt fundament for de vanskeligere overvejelser i ens design proces.

Ud fra de use cases, der tidligere er præsenteret findes følgende essentielle tilstandsklassificerings problemer:
\begin{enumerate}
\item På korrekt person? \label{korrekt}
\item Tilstands ændring? \label{tilstand}
\item Kritisk tilstand? \label{kritisk}
\end{enumerate}

Til \textbf{problemstilling \ref{korrekt}} er der flere potentielle løsninger af varierende kompleksitet.
En mulighed er at bruge en fingeraftrykslæser og så med jævne mellemrum bede bæreren af smartphonen om en scanning.
Dette vil begrænse grupperingen til intervaller, og eftersom man ikke kan scanne patienten hele tiden, vil det størrelsen af intervallet have en effekt på præcisionen af forudsigelsen.
En anden mulighed er at bruge data telefonen indsamler til at bestemme hvilken person der bruger telefonen.
En mulighed kan være at analysere personers gangart ud fra accelerometer data og derved identificer bæreren af telefonen.

\textbf{Problemstilling \ref{tilstand}} kræver indsamling af meget data fra mange forskellige kilder for at have et grundlag for en vurdering af patientens tilstand.
Hvilke datakilder der skal benyttes kan variere meget fra individ til individ.
Et individ kunne for eksempel have brug for at få set på sit bevægelsesmønster og på sin sociale adfærd, hvor et andet kunne have brug for at få analyseret på søvn og på hvor meget han har forladt sit hjem.
At kunne se på disse er udfordrende i sig selv, da man for hver af disse skal finde ud af hvilke datakilder man har til rådighed, der kan give en fornuftig information om disse, og derefter skal man finde ud af hvordan man ud fra data kan lave en vurdering af det givne kriterie.

\textbf{Problemstilling \ref{kritisk}} afhænger af at man kan vurdere om en tilstand er kritisk.
Det er også nødvendigt at vurdere hvad man rent faktisk skal gøre når en patient vurderes i en kritisk tilstand.
En mulighed er at konstruere en model over patientens tilstand og ud fra det vurdere hvor langt det er acceptabelt at patienten afviger fra denne baseline.
Når patientens tilstand vurderes som kritisk kan man kontakte lægen eller nærmeste pårørende
Hvorefter de kan tage en beslutning om hvad der skal ske.